---
title: Titelonderzoek & Aankoop
description: Titelonderzoek & Aankoop
translationKey: conveyance
date: 2008-10-31T06:19:34.000Z
lastmod: 2017-11-08T06:13:38.000Z
draft: false
toc: true
weight: 4
---

Veel mensen hebben mogelijk een object of leuk boerderijtje gezien en zijn in contact gekomen óf met de Portugese eigenaren zelf óf met een makelaar die niet Uw taal spreekt. Wees voorzichtig met wat men u vertelt! Er is niet altijd kwade opzet in het spel maar er zijn maar weinig mensen die precies weten hoe de bureaucratie hier werkt en/of op de hoogte is van de laatste wet- en regelgeving. Natuurlijk kan een lokale Portugese advocaat uitkomst bieden, maar ook hier heeft de praktijk geleerd kunnen taalbarrieres vaak tot misverstanden of verkeerd begrijpen leiden, zelfs als U en de advocaat Engels spreken; immers voor beiden is het niet hun moerstaal.  Ook zijn niet alle advocaten even makkelijk toegangkelijk.

Daarnaast en dat is belangrijk om te weten is het systeem van Makelaardij hier anders dan in Nederland (in feite lijkt het Portugese systeem veel op de Duitse situatie). In principe kent men hier niet het systeem van een aan- en verkopende makelaar die met elkaar zaken doen. De Makelaar is meestal aangesteld door de verkoper en probeert in feite ook de belangen van de koper te behartigen. In de Nederlandse optiek is dat onbestaanbaar maar het is niet anders en een discussie hierover heeft in Portugal eigenlijk nooit plaatsgevonden. Ook de Notaris in Portugal heeft een andere functie en geeft Uw geen advies maar verlijdt slechts aktes.

De rol van de aankopende Makelaar en bepaalde facetten van het werk van de Notaris wordt in feite een beetje overgenomen door een advocaat die Uw belangen behartigt. Echter deze komt pas ten tonele als de deal tussen partijen gesloten is. Deze brengt de kopende klant meestal tussen de 1 en 2% commissie van het aankoopbedrag in rekening. Daarnaast is het goed om te weten dat de commissies voor de verkopende Makelaar veel hoger zijn dan in Nederland.

Daarom heeft U misschien behoefte aan een onafhankelijk Nederlands sprekende Adviseur (Makelaar in ruste)  als aanspreekpunt. Ondanks het feit dat ik niet meer officieel als Makelaar werkzaam ben sinds 01/01/2010 kan ik U mogelijk in veel gevallen hulp bieden, en U een antwoord geven op de vele vragen die U mocht hebben. Ik kan uw belangen behartigen door U advies te geven, op te treden als Uw vertegenwoordiger, het object in kwestie te bezoeken, een 1e titelonderzoek te doen, een waardeoordeel te geven en tesamen met onze solicitor indien nodig het hele proces van aankoop afhandelen. Voor nadere informatie kunt U contact met mij opnemen waarna ik U een uitgebreide brochure zal doen toekomen.

Kosten:

Voor deze dienstverlening brengen wij 1% tot 1,5% + IVA (BTW) in rekening met een minimum van € 2.500,00

Inclusief in deze prijs:

1. Titelonderzoek
2. Bezichtiging / Inspectie van het object
3. Maken rapport indien gewenst
4. Maken voorlopig koopcontract
5. Boeken aankoop akte.
6. Leveren van een Portugees – Nederlandse vertaler bij overdracht
7. Anders juridische vertegenwoordiging (volmacht)
8. Registratie van Uw object
9. Aangifte van Uw object bij Finanças
10. Fiscale vertegenwoordiging voor het lopende jaar.
11. Onbeperkt advies en antwoord op al Uw vragen gedurende de het 1e jaar.
