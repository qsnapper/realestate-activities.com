---
translationKey: about
title: Over Ons
description: >-
  Wij bieden diensten aan iedereen die geïnteresseerd is in het kopen van
  onroerend goed in Portugal. Wij kunnen u helpen met advies, vertalingen,
  vastgoedbeheer en juridische zaken. We bieden ook belastingbijstand en kunnen
  klanten helpen bij het verkrijgen van een verblijfsvergunning in Portugal.
date: 2003-01-15T00:00:00.000Z
toc: false
draft: false
---

# ReAct - Realestate Activities

## Introductie

[www.realestate-activities.com](http://www.realestate-activities.com/) is een informatieve web site eigendom van Pargo ReAct Ldª.  

Daarnaast ben ik werkzaam op eigen naam "Robert M.L. Snapper E.N.I."

Deze website heeft als doel U een inzicht te geven in de diensten die wij verlenen waar in dit geval Nederlanders misschien behoefte aan hebben. 

Maar het is beter om te kijken op de nieuwe website:  [www.realestate-algarve.info](http://www.realestate-algarve.info)

Na het beëindigen op 31-12-2009 van 27 jaar Makelaars activiteiten via Ricola Algarvia Ldª ben ik altijd actief gebleven als adviseur maar is er in 2021 weer een nieuwe Makelaarsvergunning aangevraagd en verkregen nu onder de naam ROBAN Realestate Actividades Lda mey AMI-19561.

Ik besloot echter om op 31-12-2024 mijn actieve Makelaars loopbaan definitief te beeindigen, maar nog wel actief te blijven als adviseur van oude klanten.

Vanwege het feit dat wij meer dan 45 jaar in Portugal wonen, meertalig zijn (Engels, Portugees, Duits en Nederlands) denk ik dat u mogelijk kunt profiteren van onze “Portugal Experience”.

## Informatie

Zonder enige twijfel heeft Portugal en de Algarve in het bijzonder buitenlanders, dus ook Nederlanders veel te bieden. Met zijn goede klimaat het gehele jaar door leent het zich voor veel buitenactiviteiten en is het een zeer aangenaam land/gebied om kortere of langere tijd te vertoeven en men kan er mogelijk een nog wat meer relaxte leefstijl op na houden. (Quality of life). Laat de zon u echter niet verblinden want ondanks “1 Europa” is er veel waar U aan moet denken. Om deze reden heb ik een website gemaakt die mogelijk veel andersoortige en meer gerichte informatie bevat die voor U Nederlanders van belang kan zijn. Zie daarom [www.realestate-algarve.info](http://www.realestate-algarve.info/). 

## Advies

Is het kopen van onroerend goed in Nederland al een grote stap en wordt vaak beschouwd als de grootste uitgave die de gemiddelde Nederlander in zijn leven doet; het kopen van een huis in het buitenland en in dit geval Portugal is zo mogelijk een nog grotere stap.  Goed onafhankelijk advies en gedegen informatie vooraf zijn naar mijn mening van essentieel belang om tot een weloverwogen beslissing te kunnen komen. In een persoonlijk gesprek van een paar uur kan ik waarschijnlijk veel van Uw primaire vragen beantwoorden, mogelijke twijfels wegnemen of U laten inzien of iets wel of niet haalbaar is.

## Titelonderzoek en Documentatie

Veel mensen hebben mogelijk een object of leuk boerderijtje gezien en zijn in contact gekomen óf met de Portugese eigenaren zelf óf met een makelaar die niet Uw taal spreekt. Wees voorzichtig met wat men u vertelt. Er is niet altijd kwade opzet in het spel maar er zijn maar weinig mensen die precies weten hoe de bureaucratie hier werkt en of op de hoogte is van de laatste wet- en regelgeving. Natuurlijk kan een lokale advocaat uitkomst bieden, maar ook hier kunnen vaak taalbarrieres tot misverstanden of verkeerd begrijpen leiden. Ook zijn niet alle advocaten even makkelijk toegangelijk. Mogelijk kan ik in veel gevallen hulp bieden en U een eerste antwoord op uw vragen geven en mocht hulp van een advocaat nodig zijn dan hebben wij waarschijnlijk vanwege onze geregelde contacten met deze beroepsgroep een betere toegankelijkheid en kunnen die personen aanbevelen die mogelijk het beste aansluiten bij Uw specifieke situatie..

## Taxaties

Als Makelaar kan ik U natuurlijk bijstaan bij een eventuele aan- of verkoop van een onroerend goed. d.m.v. van zaakwaarneming (procuratiehouder) kan ik professionele taxaties uitvoeren. Heeft men een object op het oog om te kopen en wil men een onafhankelijke expertise hebben of het aan te kopen object de juiste waarde vertegenwoordigd vraag dan een taxatie aan. Wij hebben het hier over taxaties van marktwaarde en geen bouw technische keuring welke meestal door een bouwkundig Ingenieur gedaan worden. Hetzelfde geldt natuurlijk ook voor verkopers.

## Bouwbegeleiding

In het geval dat men besluit om een bouwkavel te kopen of een grondstuk waarop gebouwd kan worden dan kan ik een beperkt aantal bouwprojecten begeleiden en U tevens advies geven over de beste manier om uw object aan te kopen, hetzij in individuele naam, hetzij d.m.v. een off-shore of via andere constructie.

## Huizenheheer

Éénmaal eigenaar van een huis of Appartement en zeker als U hier niet permanent woont, dan is het bijna onvermijdelijk dat U iemand nodig heeft om de lopende zaken van Uw object te regelen. Property Management noemen we dat. Mijn kantoor heeft daar 2 dames voor die dit al jaren doen. Zij spreken allebei naast Nederlands vloeiend Portugees en Engels. Voor informatie zie: [www.ricola-algarvia.eu](http://www.ricola-algarvia.eu/).

## Verhuur

Voor veel mensen is het belangrijk dat een deel van de jaarlijkse kosten van onderhoud van een huis gedekt worden door verhuur voor kortere of langere termijn. De wetgeving is zeer complex op dit gebied en wij verzorgen de aanvraag van vergunningen. Voorts kunt U via onze zustermaatschappij Uw object ter verhuur aanbieden via verschillende van onze websites zoals b.v. [www.holidays-portugal.com](http://www.holidays-portugal.com/)  

## Hypotheken

Mocht de noodzaak bestaan dat U een hypotheek nodig heeft dan kunnen wij ook U daarmee van dienst zijn. Wij hebben contacten met de meeste Portugese banken.

## Zaakwaarneming

Naast bemiddeling bij aan- en verkoop kan het voorkomen dat U prefereert dat iemand namens U optreedt tijdens officiële aktes. Ook dat is een dienst die ik verleen. Ik treed dan op als Procurador = Gevolmachtigde.

## Belastingvertegenwoordiging

Iedereen die iets in Portugal gaat kopen krijgt te maken met de Portugese belastingdienst (Finanças). Gaat U hier iets kopen dan heeft U een Portugees belastingnummer nodig. Wat niet iedereen weet is dat het sinds een aantal jaren het verplicht is voor een ieder die hier belangen heeft om een fiscale vertegenwoordiger aan te stellen die Uw zaken behartigt bij de Portugese belastingdienst. Alle correspondentie en betalingen lopen via die persoon.

## Belastingaangiftes

Iedereen die in Portugal woont of zijn huis verhuurt is verplicht elk jaar een aangifte te doen van Inkomstenbelasting. Wij zij goed op de hoogte van hoe te handelen in geval van inkomen uit Nederland. De materie is complex en door onze jarenlange ervaring hebben wij goede contacten met de belastingauthoriteiten. Wij verzorgen jaarlijks de aangiftes van vele tientallen klanten.

## Bureaucratische Zaken

Naast assistentie bij aan- en verkoop kunnen wij U ook behulpzaam zijn bij het zich permanent vestigen in Portugal, waaronder assistentie bij aanvraag van Residências, het inschrijven bij de belastingdienst, het ziekenfonds etc.

## Vertalingen

Portugees is voor de meeste mensen geen gemakkelijke taal en vooral oudere mensen vinden het zich niet eenvoudig om nog een vreemde taal te leren. U kunt bij ons terecht voor vertalingen van officieuze of officiële documenten van Portugees naar Nederlands of andersom. Daarnaast kunt U bij ons terecht indien U een vertaler nodig heeft bij officiële of officieuze gelegenheden, zoals optreden als vertaler bij aam- en of verkoopaktes of in de rechtbank.

## Aanvraag Vergunning Energielabel

Vanaf 1 Januari 2009 is het verplicht dat alle huizen die verkocht worden en alle huizen die verhuurd worden in het bezit zijn van een energielabel. Wij kunnen dat voor U regelen.

## Aanvraag Vergunning Korte Verhuur

Eindelijk heeft de Portugese regering in de loop van 2008 nieuwe wetgeving uitgevaardigd die het mogelijk maakt om legaal te verhuren. Daar is een vergunning van nodig die wordt afgegeven door de plaatselijke gemeente. Wij kunnen de aanvraag van deze vergunning regelen.

## Aanvraag Energie Label

Sinds 01-01-2009 is het verplicht om bij verkoop een Certificaat (Energie label) aan te leveren. Zonder dat zal de Notaris in principe geen overdracht meer doen.

## Aanvraag Vergunning Waterbronnen

Gedurende 2009 is er veel onrust ontstaan omdat het opeens duidelijk werd dat iedereen die een waterbron had deze moest registreren. Na enig overleg met de Autoriteiten is deze periode nu uitgesteld tot Mei 2010

## Maken Testament

Niet iedereen wil er over nadenken maar niemand is sterfelijk en het leed voor de nabestaanden is vaak niet te overzien indien U de zaken niet goed heeft geregeld. Tesamen met onze advocaat kunnen we zorgen dat U hier in Portugal een passend Portugees testament te maken.

## Afhandeling Erfenis

Niemand is onsterfelijk en als het onvermijdelijke dan gebeurt dan kunnen wij de nabestaanden wederom in samenwerking met onze advocate behulpzaam zijn met de afhandeling van de erfenis van de in Portugal gelegen vermogensbestandsdelen of Uw hele nalatenschap indien U hier permanent woont.

***

 

Curriculum Vitae:

```
     1948 Geboren te Batavia (Ned. Indië)
1948-1952 Jeugd in Den-Haag
1952-1955 Kleuterschool en Lagere school in Zeist
1955-1961 Lagere school Den-Haag
1961-1962 HBS te Hollandia (Ned. Nieuw-Guinea)
1962-1968 HBS te Den-Haag (Nederlandsch Lyceum)
1968-1973 Rechtenstudie Rijksuniversiteit Leiden (niet voltooid)
1973-1975 Makelaardij opleiding
1975-1977 Assistant bedrijfsleider Leiden Hocuram BV,
1977-1982 Horeca activiteiten Portugal
1982-1990 Makelaar bij makelaarskantoor in Portimão
1990-2001 Zelfstandig makelaar op eigen naam.
2001-2010 Directeur Ricola Algarvia Ldª
2001-2017 Directeur Realestate – Activities
2010-2016 Werkzaam op zegen naam z.z.p er
2016      Directeur ROBAN Realestate Actividades Unipessoal Ldª
```
