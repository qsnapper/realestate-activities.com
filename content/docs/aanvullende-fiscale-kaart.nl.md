---
title: Aanvullende fiscale kaart
description: Aanvullende fiscale kaart
translationKey: null
date: 2014-03-03T15:29:27.000Z
lastmod: 2021-07-12T07:51:25.000Z
draft: false
toc: true
weight: 21
---

Zoals de meesten van U al weten heeft iedereen die hier in Portugal onroerend goed of andere zaken bezit een Portugees belastingnummer (N.I.F. = Numero de Identificação Fiscal).

In het verleden werden er door de belastingdienst kaarten uitgegeven maar deze zijn al jaren geleden afgeschaft en vervangen door een simpel A4 formaat welke van de site van de Finanças kan worden gedownload.

Vorig jaar is de belastingdienst begonnen met een campagne om het parralele circuit aan te pakken en de mensen meer bewust te maken van het feit dat zij een factuur en recibo moeten krijgen van dienstverleners. Het gaat hier voornamelijk om de betaling van de I.V.A. (B.T.W.)

Om te beginnen zijn er 4 grote beroepsgroepen geselecteerd welke bijzondere aandacht krijgen.

D.m.v.  symbolen kunt U zien welke dat zijn of betreffen:

Repaties van autos, gemotoriseerde voertuigen, restaurants, hotels en kappers.

Het zal U mogelijk al opgevallen zijn dat men tegenwoordig vraagt om U een ontvangstbewijs wilt met Uw naam er op. Indien zo dan dient men zijn N.I.F. en naam op te geven of te verstrekken.

Om de zaak te vergemakkelijken kunt U nu een aanvullende fiscale kaart aanvragen die U kunt tonen en welke door de leverancier gescanned kan worden middels een barcode. 

Om het nog leuker te maken krijgt U tevens een kleine bonus in de vorm van een belastingvermindering op Uw IRS (Inkomstenbelasting). Daarnaast komt U via een maandelijkse verloting in aanmerking om een auto te winnen. Via ons kunt U die kaart gratis verkrijgen.
